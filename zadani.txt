Zadání z Progtestu
------------------

Klasická hra Šachy (příp. libovolná varianta - asijské šachy, ...)

Implementujte následující varianty:

    pro 2 hráče na jednom počítači
    pro hru proti počítači

Hra musí splňovat následující funkcionality:

    Dodržování všech pravidel dané varianty (u klasické varianty tedy i rošáda, braní mimochodem, proměna pěšce).
    Ukládání (resp. načítání) rozehrané hry do (resp. ze) souboru (vytvořte vhodný formát a uživatelské rozhraní)
    Oznamovat stav a konec hry (šach, mat, pat) a její výsledek.
    Umělá inteligence (škálovatelná nebo alespoň 3 různé druhy, jeden druh můžou být náhodné tahy, ale nestačí implementovat pouze náhodné tahy)

Kde lze využít polymorfismus? (doporučené)

    Ovládání hráčů: lokální hráč, umělá inteligence (různé druhy), síťový hráč
    Pohyby figurek: král, dáma, věž, jezdec,...
    Uživatelské rozhraní: konzolové, ncurses, SDL, OpenGL (různé druhy),...
    Pravidla různých variant: klasické šachy, žravé šachy, asijské šachy
    Jednotlivá pravidla: tahy, rošáda, braní mimochodem, proměna (jejich výběr pak může být konfigurovatelný)

Další informace

    https://cs.wikipedia.org/wiki/Šachy
    https://cs.wikipedia.org/wiki/Šachové_varianty


Upřesnění zadání
----------------

Jedná se o klasickou variantu šachu (tedy i s pravidly jako je rošáda, braní mimochodem, proměna pěšce).
Tím je zadání pravidel hry exaktně specifikováno.

Bude využito i pravidlo 50 kol, kdy při 50 po sobě jdoucích kolech bez použití pěšce nebo bez vyhození nastává remíza.

Hra tedy bude obsahovat 6 druhů hracích figurek, každá s jinými pravidly.
Zde bude využit polymorfismus pro pravidla každé figurky.

Chování hry se bude odvíjet od toho, zda se budou dva hráči u klávesnice střídat, nebo jestli bude hrát jeden hráč proti počítači.
Zde bude využit polymorfismus pro různé chování hry.

Při hře proti počítači bude na výběr ze 3 obtížností umělé inteligence (easy, normal, hard).

Hra bude ukládána ve formátu standardní Forsythovy–Edwardsovy notace.

Hra bude uskutečněna v prostředí příkazové řádky s vizualizací aktuálního stavu hrací desky.
Při spuštění aplikace hráč postupně zvolí:
    - druh hry
        - případně tedy nastavení obtížnosti
    - načtení hry ze souboru
Během hry bude hráč moci využít příkazy pro:
    - ovládání samotné hry
    - uložení / načtení stavu hry
        - uživatel zadá jméno souboru jako parametr
    - zobrazení doplňujících informací o rozehrané hře
    - nápovědu k ovládání
    - restart / ukončení
Uživatelské prostředí bude v Anglickém jazyce.
